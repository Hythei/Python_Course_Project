# Python_Course_Project
### Konsepti
Yksinkertainen "hyppely" -peli käyttäen Pygame-nimistä python-kirjastoa, joka on luotu auttamaan pelien ja "kuvien" luontia erilaisiin, mutta yksinkertaisiin käyttötarkoituksiin. On hyvä huomioida, ettei Pygamea ole tarkoitettu suuriin, AAA-peleihin verrattaviin projekteihin, mutta tästäkin huolimatta Pygamen on hyvä valinta henkilölle, joka haluaa haastaa itseään ja oppia hieman syvällisemmin Python-kielen käyttöä, mikä onkin yksi syy miksi päätin ottaa tämän projektikseni.

### Pelimekaniikka ja -loop
Pelin idea on yksinkertainen hyppely-peli, jossa pelaajan hahmo  pyrkii pysymään hengissä mahdollisimman pitkään, hyppien ja väistäen esteitä/vihollisia, keräten pisteitä kerryttäviä tähtiä tiettyyn määrään saakka tai kunnes hänen health -pisteensä tippuvat nollaan.
Peli alkaa ikkunasta, jossa on mahdollisuus valita pelimuoto, sulkea peli, sekä ohjeet siitä mitkä näppäimet tekevät mitäkin.
Pelissä olisi kaksi pelimuotoa; Single Run, eli yksisuoritus, jossa pelisessio loppuu pelaajan kerättyä 50 pistettä, ja Endless, eli ikuinen, jossa pelaajan sessio ei koskaan lopu, ellei hän jostain syystä päätä manuaalisesti lopeta sessiotaan painamalla X-kirjainta. Molemmissa muodoissa peli loppuu loppunäkymään, joka kertoo pelaajalle kerrytetyt pisteet.
Koodin muuttujat, funktiot, classit, ja vastaavat on kirjoitettu englanniksi, koska kyseessä on ohjelmoinning lingua franca ja se tulee itselleni tämän kaltaisissa tilanteissa varsin luontevasti.

### Resurssit
Pelissä käytetään samoja grafiikoita ja ääniä, kuin Clear Coden Pygame -tutoriaalissa, yksinkertaisesti siitä syystä, että ne olivat helposti käytettävissä eivätkä vaatineet lisenssejä.
Pixel art: https://opengameart.org/content/platformer-art-pixel-edition
Musiikki: https://opengameart.org/content/5-chiptunes-action




